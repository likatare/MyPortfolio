{"componentChunkName":"component---src-templates-blog-template-js","path":"/blogs/wondr","result":{"data":{"blog":{"content":"![Wondr logo](https://res.cloudinary.com/dnkem01jm/image/upload/v1601891824/Wondr-logo.jpg)\n\n**Praktik Wondr V15- V25!**\n\nJag har praktiserat på Wondr här i Jönköping. Det är ett litet företag med 8 anställda.\nWondr är ett avancerat och användarvänligt boknings-och affärssystem för alla typer av anläggningar i träningsbranschen. Systemet erbjuder funktioner för hela verksamheten direkt i webbläsaren. \n\nVad har då jag haft för projekt? Jo jag har jobbat med en integrationslösning mellan Wondr och SecretCompany. (SecretCompany heter egentligen något annat, men denna integration är konfidentiell.) Man ska kunna boka ett pass via SecretCompany som då känner av vad det finns för tillgängliga pass hos Wondr.  SecretCompany kommer skicka en request till Wondr och validera om det finns ett gym i den staden som är kopplad till Wondr. Det kommer då att visas för användaren vilka tillgängliga pass som finns och slutligen kan användaren boka in ett pass om det finns lediga platser kvar. SecretCompany har ju sin egen respons de vill ha vid bokning, avbokning och inställt pass mm. \n\nJag har agerat som ett mellanlager. Jag har använt mig av programmet Postman för att kunna skicka olika requests. Sen har jag använt mig av routing för att det ska stämma med deras URL och Wondr(s) URL. Jag har skapat funktioner för att kunna logga in, skapa en användare, boka pass, avboka pass mm. Från början bara hårdkodat för att se att responsen blir rätt och sedan jobba dynamiskt och skickat vidare informationen genom flera funktioner för att kunna tex boka in ett pass så måste du ju ha en användare, kunna logga in och slutligen boka in en aktivitet.\n\nJag har jobbat med PHP (Personal Home Page tools) i Visual Studio och använt mig av Wampserver för att få tillgång till PHP, MySQL mm.  Har använt mig av ramverket CakePHP 3.2. Väldigt smidigt och smart ramverk som gör nästan allt. Jag har även laddat ner och fixat Xdebug, vilket har varit väldigt bra debug program som gör att man ser allt i realtid istället för att behöva logga allt hela tiden.\n\nVissa dagar har jag inte kunnat arbeta med mitt projekt då jag har inväntat att min kollega ska bygga in stöd i systemet för att kunna hämta samtlig information som SecretCompany vill ha. Då har jag suttit och parprogrammerat med en annan kollega. Vi har byggt in flera nya finesser i Wondr och även arbetat med diverse rapporter av olika slag. Här har vi kört både migrationer och mycket olika querys till databasen. Vi har även programmerat mycket i JavaScript med Bootstrap och givetvis en hel del med Cake PHP. \n\nSå vilka kunskaper har jag haft nytta av från mina studier? Även fast vi inte har läst PHP så är ju mycket samma fast man gör det lite olika så både grundkursen och den fördjupade kursen av C# har man fått lära sig massor om objektorienterad programmering och hur man ska tänka som programmerare. Det som jag har fått jobba med väldigt återkommande är HTML. Databaskursen med alla querys och uppbyggnader har varit väldigt bra att ha i bakfickan. Den kunskapen har gjort att jag kommit in i alla databashanteringar mycket fortare. Javascripten har vi ju vidrört litegrann och med stor fördel har jag lärt mig hur löstypade språk fungerar och därmed haft lättare att förstå PHP.\n\nSå vilket arbetssätt har Wondr? De har två morgonmöten där vi först går igenom individuellt välmående. Sedan stämmer vi av hur det går med de olika projekten, både vad vi har gjort till dagens möte och vad vi ska göra till nästa möte. Vi har använt en tjänst som heter Trello (digital anslagstavla, numera har vi gått över till Microsoft Teams).  Där ser man planeringen under veckan, under kommande veckor, nästa månad, oplanerat och QF (Quick fix) mm. Vi har ett planerat möte en gång i månaden som mer ska handla om hur det går för företaget och företagets visuella framtidsbild. De mötena är jag med på. En gång i veckan är det även ett planeringsmöte för framtida systemutveckling dvs vad som efterfrågas av kund, vad som är genomförbart och vad som ska tas vidare. Jag har haft en arbetsledare som delat ut uppgifter om vad som ska göras. Han har byggt systemet så han känner till Wondr bäst. Det är även han som delar ut uppgifter till alla systemutvecklare. Han är \"spindeln i nätet\".\n\nVad har jag fått för erfarenheter på Wondr? Jag har fått en stor inblick om hur systemet är uppbyggt och hur det fungerar i praktiken. Parprogrammeringen har hjälpt mig mycket hur man går till väga från början till slut för att få till nya funktioner i Wondr och hur man löser problemen på vägen. Detta kan jag använda mig av själv när jag ska lösa framtida problem. Har fått kunskap om Cake PHP, HTML, My SQL och framförallt Postman samt hur man gör olika API-calls. Har fått en helt annan insikt hur API (er) fungerar och vad man har för nytta av dem. Har lärt mig mycket hur man ska ta sig an problem.","title":"Wondr","desc":"Jag har praktiserat på Wondr här i Jönköping. Det är ett litet företag med 8 anställda.\nWondr är ett avancerat och användarvänligt boknings-och affärssystem för alla typer av anläggningar i träningsbranschen. Systemet erbjuder funktioner för hela verksamheten direkt i webbläsaren. \n"}},"pageContext":{"slug":"wondr"}}}